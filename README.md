~~NOTOC~~
====== Historizující průzkum dává Pirátům v Praze slušné šance na zastupitelstvo ======

{{herzmann.jpg?350&nolink |Průzkum společnosti Herzmann}} V historizujícím volebním modelu, který vychází z výsledků posledních voleb, mají Piráti v Praze slušné šance dostat se do zastupitelstva hlavního města Prahy. Od překročení uzavírací klauzule 5 % je totiž dělí jen desetina procenta. Věříme, že realita bude podstatně lepší.

~~READMORE~~

Pro Českou pirátskou stranu jsou prognózy důležité z toho důvodu, že přirozeně může dávat najevo, jak by se postavila k ostatním kandidujícím subjektům. Piráti mají zatím jen zběžný  [[regiony/praha/povolebni_strategie|návrh povolební strategie]], podle něhož by se rozhodli, jakým způsobem postupovat. Pokud by se jim podařilo přesáhnout uzavírací klauzuli, mají díky jedinému volebnímu obvodu jisté zastoupení v zastupitelstvu.

Společnost Herzmann s.r.o. vydává v rámci projektu Český volič od přelomu května a června 2014
také měsíční studie Pražský volič. Předmětem zkoumání se staly výsledky různých typů voleb na území
hl. m. Prahy. Pro sestavení „historizujícího“ volebního modelu nebyly použity poznatky z žádných
průzkumů veřejného mínění a voličských preferencí. 

„Historizující“ volební model, založený výhradně na analýze výsledků předchozích voleb na území hl.
m. Prahy, signalizuje, že volby do Zastupitelstva hl. m. Prahy by mohla vyhrát samostatně kandidující
TOP 09 se ziskem 19,9 % hlasů. Druhé místo by mohla obsadit koalice Strany zelených, KDU-ČSL a
Starostů se ziskem 17 %, těsně třetí by mohlo s 15,5 % skončit hnutí ANO 2011. Sociální demokracie
by s 12,1 % porazila ODS, které model připisuje 10,4 %. Pětiprocentní hranici by překročili ještě KSČM
(7,4 %) a Svobodní (5,4 %), těsně pod ní by mohli skončit Piráti (4,9 %). Úsvit by se ziskem 2,9 %
propadl mezi „malé“ strany, další kandidující subjekty by měly získat dohromady jen 5,0 % hlasů. 

//Tyto
údaje však v žádném případě nelze vykládat jako prognózu říjnového výsledku skutečných
komunálních voleb.//

Části textu převzaty z tiskové zprávy společnosti Herzmann. Historizují model si lze stáhnout na [[http://www.herzmann.cz/wp-content/uploads/2014/06/TZ-140612-Pra%C5%BEsk%C3%A9-volby.pdf|stránkách společnosti Herzmann]].
